Il gioco riprende i personaggi dei promessi sposi, il player veste i panni prima di Renzo e poi di Lucia e lo scopo è riuscire a non farsi prendere dalle bombe di Don Rodrigo, anche con l'aiuto di alcuni bonus. 

Per prima cosa appaiono il titolo, uno spazio in cui inserire il nickname, una legenda dove sono illustrate le funzioni dei vari bonus e il pulsante di start del gioco. Una volta avviato saranno generati il giocatore, che inizialmente impersonificherà Renzo, nuvole come oggetti di sfondo e il timer (che corrisponde anche al punteggio). Il gioco inizia, le nuvole si spostano ai lati dello schermo fino a scomparire scoprendo l’antagonista, Don Rodrigo a bordo di un aereo, che inizia a bombardare l’utente inseguendolo dal caccia. Il giocatore può spostarsi a destra o a sinistra per schivare le bombe che arrivano dall’alto e col passare del tempo i movimenti di Don Rodrigo diventano più veloci e diminuisce il ritardo rispetto allo spostamento del giocatore. Se Renzo viene colpito, si vedrà il personaggio cadere e morire, ma al suo posto comparirà il personaggio di Lucia, con il quale il giocatore avrà una seconda possibilità. Solo nel momento in cui anche Lucia viene presa, il player perde il gioco; appare la scritta “Game over” sullo schermo e il timer si ferma e lampeggia, il numero di secondi in cui è riuscito a resistere sarà anche il punteggio del giocatore, che dovrà cercare di raggiungere punteggi sempre più alti. Alla fine del gioco il punteggio conquistato si salva associato al nickname, andando poi a creare una classifica che sarà posiibile visualizzare al termine di ogni partita.
Insieme alle bombe, più raramente, cadranno anche dei bonus con probabilità di spawn equivalenti, che se presi ti aiuteranno durante la tua partita :) .

BONUS
Monaca di Monza: Compare un'aurea attorno al player, la prima bomba che lo colpisce dopo il bonus non fa danno.
Fra Cristoforo: Con una preghiera rallenta la caduta delle bombe per 8 secondi.
L'innominato: Spaventa Don rodrigo che sale di quota, allungando il tempo di discesa delle bombe. Ritorna alla posizione inizle dopo 8 secondi. 
Agnese: Aiuta il player a schivare le bombe rendendolo più piccolo. 
