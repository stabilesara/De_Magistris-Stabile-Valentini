Il gioco riprende i personaggi  dei promessi sposi, il player veste i panni di Renzo e Lucia e lo scopo è riuscire a non farsi prendere da Don Rodrigo. 

Per prima cosa appare il titolo e il pulsante di start del gioco, una volta avviato saranno generati il giocatore, che inizialmente impersonificherà Renzo, l’antagonista Don Rodrigo, nuvole come oggetti di sfondo e il timer. Il gioco inizia, le nuvole si spostano ai lati dello schermo fino a scomparire scoprendo l’aereo di Don Rodrigo che inizia a bombardare l’utente inseguendolo a bordo di un aereo. Il giocatore può spostarsi a destra o a sinistra per schivare le bombe che arrivano dall’alto e col passare del tempo i movimenti di Don Rodrigo diventano più veloci, diminuisce il ritardo rispetto allo spostamento del giocatore. Se Renzo viene colpito, si vedrà il personaggio cadere e morire, ma al suo posto comparirà il personaggio di Lucia, con il quale il giocatore avrà una seconda possibilità. Solo nel momento in cui anche Lucia viene presa, il player perde il gioco; appare la scritta “Game over” sullo schermo e il timer si ferma e lampeggia, il numero di secondi a cui è riuscito a resistere sarà anche il punteggio del giocatore, che dovrà cercare di raggiungere punteggi sempre più alti. 
